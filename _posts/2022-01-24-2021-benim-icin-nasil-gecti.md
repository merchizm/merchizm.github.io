---
title: "2021 benim için nasıl geçti?"
date: 2022-01-24T13:11:21+03:00
author: Meriç Enes Kayalar
layout: post
permalink: /2022-01-24-2021-benim-icin-nasil-gecti
categories:
  - Genel
tags:
  - kişisel
---

Selam, 2020'de yazmaya başladığım yıl sonu değerlendirme yazımın 2021 versiyonu için bir süredir kendimi sıkıştırıyordum. Aslında çok dolu dolu güzel bir yıl yaşadım fakat bahanelerle bu blog yazısını yazmayı erteledim ama sonunda beklenen o an geldi.

Bu yıl geçen yıla nazaran evin dört duvarı içerisinde kurduğum mücadele hattını değil, memleketimden insan manzaralarına tanık oldum. Niye böyle diyorum çünkü güzel gezdim. 👾

Yani 2020'nin acısını çıkardım diyebilirim fakat sadece gezmekle kalmadım. Benim açımdan verimli geçirdiğim yılların arasında 1. sıraya yükseldi. Kendime bir sürü şey katma fırsatım oldu, gerek küslükler, gerek barışmalar oldu farklı bir yıl oldu ama iyi oldu. 

Genel açıdan ele aldığımızda aslında kesinlikle güzel bir yıl değildi belkide bu ülkenin şu ana kadar gördüğü en kötü yıllardandı. Amma velakin amacım bardağa olabildiğince dolu tarafından bakabilmek, çünkü olumsuzluğa saplanmak bizi sadece asalak yapıyor.

# Sırasıyla Başlıklar
1. Bu yıl benim için en güzel şey neydi?
2. Balıkesir
2. Bursa
2. Eskişehir
2. Ankara
2. Pixel Art
2. Yazılım
2. Lanetli Meslek Freelancerlik

## Bu yıl benim için en güzel şey neydi?
Uzun zamandır ertelediğim ve yapmaktan kaçındığım şeylerin üzerine gitmekti diyebilirim hiç değinmeden fakat bi o kadar güzel olan şey ise seni seven insanlarla beraber olmaktı diyebilirim. --

## Balıkesir
Bu sene üniversite başlayınca Balıkesir'e yerleştim. Özel bir yurtta kaldım, Balıkesir'de bulunduğum süreçte. Açıkcası balıkesir benim için farklı bir deneyim oldu, Sakaryadaki sürekli baş ağrımı artık hissetmiyordum. Ek olarak kar/yağmur gibi şeylerin az yaşanması beni mutlu etse de inanılmaz derece de esiyor. Ekonomik açıdan da sahra çölündeki su satan kervan misali, çoğu şey Sakarya'dan daha tuzluydu. Üniversitemizde ayrı güzel, hiç kimseye Balıkesir üniversitesini önermediğimi belirtmek isterim. Kaliteli hocalar var tabi ki fakat tek tük, ayrıca toplu taşıma konusunda inanılmaz kötü bir belediye Balıkesir.
ben saat 8.30taki dersim için saat 07.00-06.40 gibi kalkıp 07.50-08.00 gibi durakta olmama rağmen 08.40 veya 09.10 gibi komik saatlerde otobüslere binebildim. Final haftasında bu süreler %50 düştü fakat aynı şeyin devam edeceğine eminim. Toplu taşıma sistemini tamamen gömmek istemem, tüm toplu taşıma araçlarında <abbr title="Toplu taşıma kartı">TT Kartı</abbr> kullanılıyordu. Bu çok tatlı bir sistem fakat öğrenci indirimi dedikleri şeyinde 50 kuruş olduğunu söylemek isterim. Yani tam 4 liraysa 3.50'a öğrenci biniyor. Yani üniversiteye gitmeniz için 7 lira para harcıyorsunuz. 

## Bursa
Bursayı çok gezme fırsatım olmadı, gezmek içinde gitmedim açıkcası. Yakın arkadaşım Eylül'ü Gürcüstan yolculuğu öncesi uğurlamak için gittim. Bu yıl içerisinde geçirdiğim en tatlı günlerden birisiydi kesinlikle. O günden bir hatıra fotoğraf bırakıp noktalıyorum..


<img src="{{ site.url }}/assets/uploads/2022/01/eylulle-ben.jpeg" alt="Canım Eylül" style="width: 100%;"/>

## Eskişehir
Eskişehir'e yakın arkadaşlarım olan Batuhan ve Bünyamin ile buluştuk. Planlama konusunda olabildiğince aksaklıklar yaşadık, sağolsun Bünyamin pek kafasındaki planlardan bize bahsetmedi. Eskişehir'e gideceğimi çok kısıtlı bir sürede öğrendim, üstüne üstlük Eskişehir'de ki arkadaşımızında geldiğimizden haberi olmayacaktı. Benim aramam sayesinde haberi oldu. 🤓

Baya planlanmış güzel bir deneyimdi diyebilirim. Eskişehir'e trenle gittim. İlk tren deneyimimdi ve berbat desem bile ne kadar berbat olduğunu anlatamam. Trenlerde ışıkların kapatılmadığını öğrendim. Koltuklar hiç rahat değildi. 

Oraya vardığımda kısıtlı süre içerisinde yapabileceğimiz her şeyi yaptık. Tabi ki Eskişehir için bir kaç gün ayırmak pek akıl kârı değil. Fakat dilediğimiz gibi eğlendik. Bahar olduğunda tekrardan Eskişehir'i ziyaret etmeyi düşünüyorum. Dönüp baktığımda Eskişehir'den bir hatıra fotoğrafı bulamadım çünkü eğlenmeye o kadar daldık ki aklımıza hiç gelmemiş.


## Ankara

Ankara'ya Neslişah'ı ve Ezgi'yi ziyarete gittim, açıkcası çokça gezip çok eğlendiğim bir gündü, bana böyle güzel bir gün yaşattıkları için her ikisini de çok seviyorum. Kesinlikle Ankara'da tekrar ziyaret edilecek yerler arasında, o gün yaşanan her şeyi buraya yazmayı düşünmüyorum. O günden bir hatıra fotoğraf bırakıp bu başlığı da noktalıyorum..

<div style="display:flex;">
<img src="{{ site.url }}/assets/uploads/2022/01/neslii.jpeg" alt="Canım Nesli" style="width: 50%;display:inline;"/>
<img src="{{ site.url }}/assets/uploads/2022/01/ezgii.jpeg" alt="Canım Ezgi" style="width: 50%;display:inline;"/>
</div>  


## Pixel Art
Pixel Art'la bir süredir hiç uğraşmıyordum. Cidden bazen o kadar salak oluyorum ki, bu davranışları görünce insanın sinirleri atıyor. Pixel Art'a 2021'in son ayları tekrardan uğraşmaya başladım. Şu andaki hedefim eskisinden ve yarın ki benden daha iyi olabilmek. Şu anda referanssız çizmekte çok zorlanıyorum. Eskiden birden fazla referans ile kafamda dilediğim referansı oluşturup çizebiliyordum. Bu konu için kendime bir doğum günü hediyesi de aldım. Pixel Art için bir kurs, bu kurs sayesinde eski halimden bile daha iyi olmaya çalışacağım.

<img src="{{ site.url }}/assets/uploads/2022/01/foxie.jpg" alt="Foxie" style="width: 100%;"/>

## Yazılım 

Yazılımdaki geçen sene oluşturduğum hedeflerimin ne yazık ki yine neredeyse hiç birini tamamlayamadım. Oluşturmak istediğim projelerin büyük bir çoğunluğuna hala başlayamadım. Öte yandan bu yıl(2021) uğraştığım projeler bana çok büyük deneyimler kazandırdı. 2022'de 2021'dekine nazaran 8 proje yayımlama hedefimi 4'e indiriyorum. Çünkü oluşturduğum ekip ne yazık ki artık yok. Bir arkadaşımla beraber yapmaya çalışıyoruz. 2 Projeyi en kısa sürede yayımlayacağımızı düşünüyorum fakat diğer iki proje biraz aksayabilir. Yayımlama hedefimi başaramasam bile diğer iki projeye bu yıl içerisinde başlamam benim için yeterince güzel olabilir.

## Lanetli Meslek Freelancerlik 
Bu sene iş fırsatlarım 2020'ye göre daha fazlaydı fakat bir o kadar uğraştırıcıydı, müşteriler düşük fiyata çok fazla şey istiyor. Bunun sebebininde piyasaya pompalanmış deneyimsiz
insanların düşük ücrete çalışmaya razı olmaları olduğunu düşünüyorum. Şu ana kadar bana her yazan insandan iş almış olsaydım büyük ihtimalle çok daha rahat bir yıl geçirebilirdim.
Hatta telefonumu yenileyip bir iPhone alabilirdim. Piyasadaki rekabet güzel bir şey tabi ki, liberal arkadaşlarım tarafından yanlış anlaşılmak istemem. Normalde 200 liraya zor yapacağın bir işi bir bireyin 150 liraya yapmaya çalışıp yapamayınca kaçması sana patlıyor eninde sonunda, bu nedenle rahatsızım. bir kaç sıfır eksik girmiş olabilirim daha büyük dolandırılmalarda oluyor tabi ki fakat böyle yani üzücü :)



## E.N.D.

Bir sonraki yılın değerlendirmesinde görüşmek üzere !