---
title: Rüya
date: 2023-08-31T16:22:18+03:00
author: Meriç Enes Kayalar
layout: post
permalink: /ruya-monolog
categories: [monolog]
format: quote
---

Çok uzun süredir garip kendimi anlayamadığım duygu durumlar içerisindeyim, sorunun normal şartlarda bu duygu durum halinin bu kadar uzun olması gerekirken asıl sorun kendime asla zaman ayırmamamdı. Bir süredir sağlık problemlerimden dolayı kendime zaman ayırma şansı yakaladım. Bu zaman içerisindeki önceliğim şu anda bulunduğum karmaşayı araştırmak ve bir nebze de olsun rahatlamaktı. Bunu başarıyla gerçekleştirdim. Öncelikle şunu fark ettim ki, bu yıl başladığından beri katiyen iş hariç hiç bir şey üzerine düşünmemişim. Geçici ve anlık kararlar ile en iyi durumu elde etmeye çalışmışım. Bu sürecin gelişmesinin sebeplerinden biri, o anda bulunduğum ortamdı. Ancak artık bu konu benim için önemli değil.

Sonrasında ise biraz daha canımı sıkabileceğini düşündüğüm farklı bir konuya geçiş yaptım. Aşk’a, fakat düşündükçe canımı sıkan bir şey olmadığına karar verdim. Bilmiyorum doğru bir his mi yada ayrılığın yaşattırdığı bir his mi fakat özlem duyduğum şey şahısın kendisi değil. Hissettiğim şeyler, yaşadığım şeyler. Bunları bu şekilde ele aldığımda bir an olsun kendimi Narsistlik ile suçladım fakat kendime haksızlık yapmak istemem çünkü o da benim için çok değerliydi.

Genel olarak özlediğim şey ise bağlılık ve beraberlik. Öyle ki, birisi olduğunu düşünelim; sizinle güne başlıyor ve sizinle günü bitiyor kahvaltılar yapıyorsunuz ve akşamları beraber sigara içiyorsunuz, yatakta bi o bi siz onu gıdıklıyorsunuz, ziyadesiyle de sevişiyorsunuz, o uyuyor ve siz onu izliyorsunuz, o uyanıyor ve göz bebeğini ezberliyorsunuz. Saçlarını seviyor ve saçlarınızı sevdiriyorsunuz. Her iki taraf için de her iki tarafa sınırsız bir şefkat mevcut. 

Açıkcası neyi özlediğimi ve istediğimi düşündüğümde bunları görünce gözlerimde umut beliriyor fakat sanıyorum ki bu hayalini kurduğum şeyin uzun süreli ve kalıcı olması çok zor olacaktır.

Ne diyebilirim ki? Hayaller güzel rüyalardır. Her şeyden önce siz kontrol edersiniz ve siz dizginlersiniz.

<iframe width="560" height="315" src="https://www.youtube.com/embed/rDZKTrhLRdU?si=XT3t60p6RtPLjnQu" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>