---
title: "Aşık olmak bu çağda"
date: 2024-11-19T00:01:04+03:00
author: Meriç Enes Kayalar
layout: post
permalink: /asik-olmak-bu-cagda
categories: [metin]
format: quote
---

Aşık olmak ve birbirinden ayrı düşmek olarak güncellemeliyim, çok zor. Onunla olan fotoğraflarınıza mesajlarınıza bakıyorsunuz. Tatlı bir tebessümle fotoğraflardan onu seviyorsunuz, yanaklarını okşuyor, gözlüğünü düzeltiyor, burnunu tutuyorsunuz. Yanyana gelseniz kendinizi tutamayacağınız ne varsa uzaktan yapmakla yetiniyorsunuz. Yetinmek çok üzücü bir kelime seçimi oldu. Aşkıma değer bu uzaktan sevmek, bu uzaktan okşamak. İnsan değerlisinden bu kadar uzakta bazı gerçeklerin farkına varıyor. Ağır gerçeklerin farkına varıyor. Yaptığı yanlışların ne kadar ağır olduğunu değerlendirme fırsatı buluyor. O kişinin varlığının hayatınızdaki etkisini gözle görülecek şekle getiriyor ve içinizde boşluğunu çok sert bir şekilde hissediyorsunuz. 

Bazen hiç barışmazsak, ya hiç bir yol yoksa diye düşünüyorsunuz. Bu benim gibi kendini aşkına adayanlar için çok ağır bir düşünce, itham. Geceleri genel olarak planladığınız tüm her şeyden kendinizi alıkoyuyor ve bu durumu düşünüyorsunuz. Çünkü aşk dediğiniz şeyin gerçekliğini kavramak çok zor. İçinizdeki çocuğu onun eline tutuşturduktan sonra bir anda her ikinizinde çok farklı hallerde olması o çocuğu hayata küstürüyor adeta ölüm tehlikesiyle baş başa kalıyor. Ki bu durumu çok tehlikeli bulurum. Benim için önemli olan ne olursa olsun o içimdeki çocuğu mutlu edebilmek ve büyümesine izin vermek. Sizin içinizdeki çocuğun yaşını bilemem fakat benim içimdeki hala gönlümün arasındaki sokaklarda duygularımla koşturuyor, onunla dondurma yiyor. Onunla korkularının üstüne gitmeyi öğreniyor. 

Öte yandan erkek şunu fark ediyor, normalde hiç bu kadar duygusal olmadığını. Erkeğin böyle duygusallaşabilmesinin sebebi ise çok masum bir nedende yatıyor; onun içindeki çocuğa sadece ona zarar vermeyecek kişi erişebiliyor. Duygularını sadece o kişi hissedebiliyor. Aslında ne hoş değil mi? sadakat bağı. Sadık olduğum için genel olarak cezalandırıldım fakat inan ki hiç üzgün değilim. Karşıma o çıktı. Hala ona çok sadığım. Farklı insanlarla konuşmaya ihtiyacım yok. Farklı insanlar içimdeki çocuğu bir salıncağa bindiremez fakat o bindirebilir. O çocuğa çok güzel bakar, o çocuğun ihtiyaçlarını karşılamak için kendisinden sonuna kadar ödün verir. Aslında her kadın annedir. Her kadın cennettir. Her erkek ise oğuldur. Aynen söylendiği gibi;

Kadınlar insan, erkekler insanoğludur.

yazardan dipnot: hala bu kadar umutlu değilim.