---
id: 367
title: Typescript Nedir? Neden Typescript?
date: 2020-12-11T12:17:43+03:00
author: Meriç Enes Kayalar
layout: post
permalink: /2020-12-11-typescript-nedir
categories:
  - Javascript
  - Yazılım
tags:
  - typescript
---
 

Typescript&#8217;in popülaritesi geçtiğimiz son birkaç yılda büyük bir artış gösterdi. En umut vadeden beş dil arasında yer almasının haklı nedenleri var. Peki nedir Typescript? Neden ihtiyacımız var?

Geçmişe bakacak olursak, Javascript ilk çıktığında istemci tabanlı bir dildi. Yaygın olarak web uygulamaları ve sayfaları geliştirilirken kullanılıyordu. Artık Javascripti hem front-end hemde back-end içerisinde kullanmak mümkün. Back-end için en büyük örneklerden biri <a href="https://nodejs.org" target="_blank" rel="noreferrer noopener">Node.js</a> çatısı olacaktır.

Fakat bir problem vardı, o problem ise Javascriptin basitliğiydi. Tabi ki basit olması güzel bir şey fakat gelişmiş ve kompleks sistemler oluşturmak oldukça zordu.

## Peki Nedir Typescript?

Typescript, nesne yönelimli ve derlenebilir açık kaynaklı bir programlama dilidir. C# dilinin tasarımcısı olan Anders Hejlsberg tarafından tasarlanmıştır. İlk sürümü 2012&#8217;de çıkmış ve şu an için en güncel sürümü 4.2 RC&#8217;dir. Typescript&#8217;in çıkması ile birlikte kompleks sistemler yazmak daha basit hale gelmiştir. Ayrıca büyük projelerde verimliliği arttırmıştır. Typescript&#8217;in verimliliği arttırmasının sebebleri ise;

  * Javascript&#8217;te parametre kontrolüyle uğraşmak için ek kodlar yazarken Typescript&#8217;te böyle bir şeye ihtiyacımız yok.
  * Typescript&#8217;te sınıflar ve diğer OOP bileşenleri diğer dillerde de alışmış olduğumuz şekilde yazılıyor ve yabancılık çekmiyorsunuz.
  * Javascript dilinde statik veri tiplemesi yoktur. Verilerin tipi dinamik olarak yürütme aşamasında belirlenir. Typescript&#8217;te isteğe bağlı olarak veri tiplemesi yapılabilir.
  * Sağladığı avantajlar nedeniyle Javascript kodundan daha kolay okunabilir ve düzenlenebilir bir yapısı vardır.

Ayrıca Typescript, Javascript&#8217;in sunduğu tüm kütüphaneleri ve çatıları kullanabilir. Yani Typescript Javascript&#8217;in daha gelişmiş ve daha güvenilir hali diyebiliriz.<figure class="wp-block-image size-large is-resized">

<img loading="lazy" src="assets/uploads/2020/12/typescript_yetkinligi.png" alt="Typescript Nedir?" class="wp-image-368" width="579" height="651" /> <figcaption>Typescript Nedir?</figcaption></figure> 

## Neden Typescript?

TypeScript, CoffeeScript ve Dart programlama dilleri gibi diğer muadillerinden daha üstündür. Ayrıca TypeScript JavaScript&#8217;i genişletir ve daha güvenli kılar. Buna karşılık, Dart, CoffeeScript gibi diller kendi başlarına yeni dillerdir ve dile özgü yürütme ortamı gerektirir.

  * **Derleme** — Javascript yorumlamalı bir dildir. Yani derleme aşaması yoktur. Bu nedenle kod çalışana dek hata tespiti yapılamaz ve hata varsa tüm kodun veya kod bloğunun gözden geçirilmesi gerekir. Typescript derlenirken hata denetimi sağlar ve bu sorunu çözer.
  * **Güçlü Statik Tipler** — Javascript dilinde statik veri tiplemesi yoktur. Verilerin tipi dinamik olarak yürütme aşamasında belirlenir. Typescript&#8217;te isteğe bağlı olarak veri tiplemesi yapılabilir.
  * **OOP (Nesne Yönelimli Programlama)** — TypeScript, sınıflar ve arayüzler gibi Nesne Yönelimli Programlama kavramlarını destekler.
  * **Açık Kaynak** — Typescript açık kaynaklı bir dildir.
