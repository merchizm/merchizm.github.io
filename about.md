---
layout: page
title: "Ben kimim?"
permalink: /about
---

## Ben nasıl bir şeyim böyle 👾

Ya şimdi toz bulutu kısmını atlayacağım, malumunuz çok tutmayım işiniz gücünüz vardır.

Her neyse, olaylar şöyle gelişiyor, Ben Tataristan'dan Kırım, Bulgaristan derken hop Türkiye'ye göçen bir aileye mensubum. E şimdi ok falan tutmam gerekiyor kılıç fırlatmam gerekiyor ama asabiyim ben, tanıyanlar bilir zaten.

Asabiliğim yüzünden gidip kodlama öğreniyorum bakıyorum, sarıyor daha da dibine giriyorum.
Bir şeyleri keşfettiğimi fark ettikçe zevk alıyorum, keşfettiğim şeylerle bir şeyler üretince artık ben ben değilim, öyle söyleyeyim size.

## Şaka bir yana

Ben 6. Sınıfta dersleri dinlemekten bıktım, ilk önce kitaplarla uzun soluklu olacak ilişkimize adım attım.
Önceden bana zorla kitap okutturmaya çalışıyorlardı içimden (tatil beldesinde olduğumuz ve oralarda ünlü bir marka olduğu için)
Dolce & Gabanna'yı sayfadaki kelime kadar tekrar edip sayfa çeviriyordum.

Ki oğlak burcuyum inanılmaz inatçıyım, bana bir şey yaptırmak o zamanlarda imkansızdı.
Yani siz düşünün ne kadar sıkılmışım gidip kitaplara sarmışım ve başarılı uzun bir ilişki içerisine girmişim (içimden bir ses yanlış anlaşılacağını düşünüyor o yüzden _Kitaplarla_ olan ilişkim diye belirtmek istedim :3).

Sonra kitaplar çok güzel ama okuyorsun okuyorsun kafanda kitabın dünyasını yaratıyorsun, hayal gücüne hayal gücü katıyorsun iyi güzel de, şöyle bir sıkıntı var;
Bu kitabın yarattığı adrenalin, çoşku ve diğer malzemeler beni hiperaktifleştirdi.
E bu annemin işine gelmedi, çünkü kadının işi gücü var. Benim gibi hareket halindeki bir taksiye koşarak çarpan bir çocuğun zapt edilmemesi memleketi tehlikeye atmak demek. ( _kinaye, ironi falan şimdi dış minnak olmak istemiyorum_ )

Neyse bir süre evde kaldım ben öyle, baktım ekranı klavyesi olan bir laptop var. Laptoptaki en büyük icraatım windows 7'deki default gelen pasta yapma oyununda yüksek bir skor yapmak..
E o zaman online oyun kavramını öğrenip başarımını cebime atma vaktim gelmiş. Hemen Transformice diye bir platform oyunu buldum, oynamaya başladım ama nasıl eğleniyorum.

Neyse sanırım daha da duymak istemezsiniz oyun serüvenimi, ben bu oyundan da bir yerden sonra sıkıldım. Hile yapmak istedim beceremedim, dedim ki insanların hesabını çalayım.
Nasıl mı? hesap-kasma-transformice.tr.ll diye sitemi açıyorum youtube'da izlediğim videom sayesinde.
Sonra sitenin ortasına oyundan alakasız arkasında transparan aile resmi olan bir formu doğru doldurmanız karşılığında hesabınızı kasacağımı söyleyip, hesabınızı çalmaya çalışıyorum. Başarılı oldum mu? asla

Başarısızlık beni ve haliyle sitemi geliştirmeye itti bende öyle istemeyerek gittim. Sonra bir blog yaptım. HTML ve CSS'i öğrendim. Sonra yine hile yapacağım derken VB.NET öğrendim. Derken günümüz itibariyle yazılımla beraber 11 yıl geçirdim.

## TL;DR

Yazılımı öğrenme serüvenimi yukarıdaki iki başlık altında biraz sinirlendiyseniz laubali sakinseniz eğlenceli bir şekilde anlattım.

İşin kısası çocukken oyunda hile yapmak isterken bi' baktım, yazılımda 11. yılıma girmişim.

## Ben şu anda kimim peki?

Ben şu anda felsefe, şiir, edebiyat, bilim, sanat ile uğraşan, başarılı olabilmek için extra uğraştan asla kaçmayan, gözü korkusuz, ingilizcesi iyi ama iyi olduğu kadar kötü bir telafuza sahip birisiyim.

Hayattaki en büyük gayem hayattan zevk almaktır, 30'umdan sonra annemin bana kız ayarlaması değil :-)

Hayattan zevk almak için ise en büyük enstrümanım olan üretkenliği kullanıyorum ( şu aralar ekonomide baya kullanılıyor bende kullanayım dedim umarım oturmuştur cümleye 🥸 ).

## Benimle uğraşan şeyler

Genel olarak Pixel Art ve Yazılımla geçiyor günlerim, araya da saltBae gibi ders çalışmak ve ingilizce çalışmayı serpiştiriyorum. ( hashtag koymadım ama sıkıntı olmaz umarım )

Pixel art zaten başlı başına manyak bir konu, eğer yoğunluğum azalırsa ve ben bana yoğunluk üretmekten vazgeçersem en yakın sürede bu sitede yayımlayacağım konulardan birisi olacak PixelArt.

Ha bu arada Descartes, Seneca falan seviyoruzdur umarım, felsefe tüketmeyen insan... hmm.. ne biliyim şimdi cidden öyle insanlar var mı ki ? Hiç tarif etmek için uğraşmayayım, iyi değildir işte.

## Benim uğraştığım şeyler

Şu anda genel olarak bu teknolojileri ve çatıları kullanıyorum:

- Node.js
- Electron.js
- PHP
- Javascript
- Python
- Symfony
- MongoDB
- Redis
- MySQL/MariaDB
- MSSQL
- SQLite
- JQuery

Şu anda üzerine durduğum ve öğrendiklerim:

- Svelte.js
- Vue.js veya React (hala kararsızım)
- Django
- Java
- Swift ve Swift UI
- Three.js
- GSAP
- Restify
- Rabbit MQ
- PostgreSQL
- Elasticsearch

Kullandığım araçlar:

- JetBrains Geliştirici Ürünleri
- ITerm [zsh]
- XCode
- Visual Studio Code
- Paw
- Table Plus
- PhpMyAdmin ( Geçmişten gelen tatlı bir beraberliğimiz var )
- HomeBrew
- Espresso
- VirtualBox
- Docker
- git cli
- Ngrok
- Blender
- Figma
- Aseprite ( PixelArt için )
- ColorSlurp

## Proje Geçmişim

- [ViaBot (-) Pasif](./assets/uploads/2021/01/viabot.png)
<br/>İlk oluşturulduğunda facebook hesabı yönetmek için kullanılan fakat ilerleyen versiyonlarda Instagram hesabı yönetmek adına geliştirilen proje.

- [Mocean Personalize (2017-2018) Pasif](./assets/uploads/2020/11/nRJz0N.png)
<br/>Bir forum için geliştirilmiş, kullanılan bilgisayarın performans artışını hedefleyen basit bir temizlik uygulaması.

- Mocean Updater (2017-2018) Pasif
<br/>Geliştiricilerin windows cihazlarda uygulamaları güncellemek adına kullanabileceği güncelleme sistemi. İNİ dosyasını düzenleyerek uygulamayı kişiselleştirebiliyordunuz.

- [Mocean Cleaner (2018) Pasif]({{ site.url }}/portfolio/mcleaner)
<br/>Bilgisayardaki gereksiz dosyaları, gereksiz registry anahtarlarını temizleyen ve ram kullanımını düşüren bir projedir. Toyota'nın Sakaryada'ki düzenlediği teknik yarışmaya katılmak amacı ile geliştirilmiştir. 

- [Meido (2018-2020) Pasif]({{ site.url }}/portfolio/meido)
<br/>Facebook, Instagram, Youtube, Tumblr sitelerinden medya indirmenize olanak sağlayan basit bir proje.

- [SQLite Helper (Python) 2022](https://github.com/merchizm/sqlite-helper-python)
<br/> Nesne tabanlı programlama dersimden aldığım proje ödevi, Oluşturduğum Python sınıfı sayesinde SQLite tablolarınızı daha kolay bir şekilde Terminal üzerinden yönetebileceksiniz.


_Projelerin detaylarına/görseline erişmek için projenin ismine tıklayın._


## Güncel Projelerim

- [Todoiva 2021-2020'Q1](https://github.com/merchizm/Todoiva)
<br/> Todoiva, yarışma amacı gütmeyen kendi çizgisinden usulca ilerleyen şık bir electron uygulamasıdır. Uygulama kodlayan kişilerin pratik bir şekilde kodlarken öğrenmesi için geliştirilmektedir.

- Julia Bot 2021-?
<br/> Discord üzerinde kullanılması için genel amaçla geliştirilmektedir.

- ?????? ????? 2021-2022'Q1/Q2/Q3 
<br/> Kullanıcılarının hedeflerini takip etmesine olanak sağlayan ve bu vazifede onların yanında olup hedef için gereken adımların sürekliliğini arttırması için geliştirilen bir uygulamadır.

- PHPSecureLogin 2022
<br/> Redis ve PDO sayesinde güvenli bir üyelik sistemi sınıfı geliştirilmektedir.

- WordGameDiscord.js 2022
<br/> Discord üzerindeki sunucunuzda arkadaşlarınızla olan faliyetinizi arttırmanız için kendi sunucunuz için hazırlayabileceğiniz açık kaynaklı kelime tahmin oyunu botu.


## Planlanan Projelerim

Açıkcası paylaşmayı çok isterdim fakat şimdilik bende kalsın 🤡. Oyun bozanlık yapıyorum evet ama öbür türlü merak etmezsiniz ki 🤒.